Title: De toekomst van ons eten?
Authors: Levien van Zon
Date: 2015-10-26
Tags: voedsel
Slug: future-of-food
Status: draft

**Door Levien van Zon**

Op 15 oktober werd de korte documentairefilm [The Future of Food](http://commerceoftomorrow.com/food) gelanceerd, gemaakt in opdracht van PostNL door [Present Plus](http://www.presentplus.com/). Dit mooie filmpje lijkt het eerste deel te zijn van [Commerce of Tomorrow](http://commerceoftomorrow.com/) een "multi chapter documentary" over de toekomst van *e-commerce*. De introductie spreekt van "A conversation with leading voices", en "A 360° journey".

*The world is continually changing and with a population approaching 8 billion, our behaviour needs to change with it. Commerce of Tomorrow is inviting thought leaders to share their vision, their understanding of how we can shape the future we envision. Please join the conversation. Together we can make a difference. PostNL and Present Plus present: [The Future of Food](http://commerceoftomorrow.com/food).*

<iframe src="https://player.vimeo.com/video/142278154" width="500" height="281" frameborder="0" webkitallowfullscreen mozallowfullscreen allowfullscreen></iframe>


Het is niet verwonderlijk dat PostNL geïnteresseerd is de ontwikkelingen rondom nieuwe verkoopmodellen, zoals webwinkels voor voedsel. De titel van de film, "The Future of Food", suggereert echter een bredere visie op de toekomst van voedselproductie. Maar naar mijn mening bieden de visies en ontwikkelingen die de revue passeren in deze mini-documentaire, geen van allen écht een oplossing voor het veiligstellen van een duurzame voedselproductie, nu en in de toekomst.

Interessant is dat de problemen rondom voedsel in deze korte film wel goed worden geschetst, met name door Unilever's [Bart Kuppens](https://www.linkedin.com/pub/bart-kuppens/0/548/283) en schrijfster [Carolyn Steel](http://www.hungrycitybook.co.uk/). Beiden zien een complex probleem, veroorzaakt door een groeiende wereldbevolking, toenemende verstedelijking en een kwetsbaar niet-duurzaam voedselsysteem met weinig rek in productiecapaciteit. Ook de anderen in de film noemen een aantal problemen, waaronder verontreiniging van bodem en water, afnemende biodiversiteit, het feit dat materiaalkringlopen niet langer gesloten zijn, en dat consumenten vervreemd zijn geraakt van hun voedsel. Ook de rol van vlees wordt genoemd, met name het feit dat de productie van vlees een onevenredig beslag legt op de voedselproductie.

Wat is de toekomst van ons voedsel, zoals geschetst in de film? Wat betreft de relatie van consument tot producent lijkt dit duidelijk: Consumenten laten zich beter informeren over de herkomst van hun voedsel, en krijgen meer vrijheid om te kiezen hoe en door wie hun voedsel wordt geproduceerd. Met name door online-verkoop en -productinformatie zal de afstand tussen boer en consument kleiner worden. Hierdoor, en door "urban farming", het verbouwen van voedsel in de stad, raken mensen weer meer betrokken bij de productie van hun voedsel. Er zullen meer mensen werkzaam worden in voedselproductie. Daarnaast zal de diversiteit in productiesystemen toenemen, met een grotere rol voor kleinschalige gemengde bedrijven naast grootschalige industriële operaties.

Ik denk dat het toekomstbeeld zoals hierboven geschetst redelijk accuraat is, maar incompleet. Bovendien zie ik een aantal belangrijke contrasten in visie, vooral op het punt van welk soort productiesysteem wenselijk is voor de toekomst. [Caleb Harper](http://cp.media.mit.edu/caleb-harper/) van MIT Media Lab, Steven Dring van [Growing Underground](http://growing-underground.com/) en [Mark Post](http://culturedbeef.net/mark-post/) van de Universiteit Maastricht zien vooral toekomst in technische innovatie. Zij staan voor een min of meer industriële aanpak van voedselproductie, in een maximaal gecontroleerde en geoptimaliseerde omgeving. Ze stellen dat dit de beste manier is om kringlopen te sluiten, verontreiniging en verspilling tegen te gaan en ruimte te besparen. In het geval van Mark Post gaat het om "[cultured meat](http://culturedbeef.net/)", de productie van vlees uit celculturen, vrijwel zonder tussenkomst van dieren. In het geval van Caleb Harper en Steven Dring gaat het om "[Controlled Environment Agriculture](http://openag.media.mit.edu/hardware)" (CEA) in een stedelijke omgeving. Landbouwgrond en zonlicht worden hier vervangen door hydrocultuur en LED-licht. 

Een geheel ander soort productiesysteem wordt vertegenwoordigd door de biologisch-dynamische boer Nir Halfon en de Spaanse bioloog Miguel Medialdea: Kleinschalige, relatief extensieve productie in gemengde bedrijven, in evenwicht met de natuurlijke omgeving eromheen. In het Spaanse natuurgebied [Veta la Palma](http://www.vetalapalma.es/index.asp?LG=2) wordt vis gekweekt, rijst verbouwd, en grazen runderen en paarden. En de [Plaw Hatch Farm](http://www.plawhatchfarm.co.uk/) waar Nir Halfon werkt, levert groenten, fruit en zuivelproducten via hun eigen boerenwinkel, direct aan de consument. Docent [Stephen Ritz](http://stephenritz.com/) uit New York neemt een middenpositie in. Hij ziet toekomst in stedelijke voedselproductie, maar meer in een sociaal-maatschappelijke context: Het verbouwen van groenten in achterstandsbuurten, door mensen die anders weinig vooruitzicht hebben op werk en gezond voedsel. 

Samengenomen schetst de film een beeld van relatief intensieve voedselproductie in de steden, en extensieve voedselproductie op het platteland en in natuurlijke gebieden. Ik geef toe, dit is een mooi beeld: stedelingen die weer met gezond voedsel bezig zijn, zonder bestrijdingsmiddelen of vervuiling, en boeren die voedsel verbouwen in balans met de omgeving. Helaas is het niet echt een antwoord op de problemen rondom voedselproductie.

Allereerst lijkt het beeld van voedselproductie dat hier geschetst wordt, vooral te draaien om kleinschalige productie van groente, fruit, zuivel, vis en vlees. Dit is een heel ander beeld dan de discussie over voedselzekerheid, zoals die wordt gevoerd bij instanties als de FAO (de Food and Agriculture Organisation van de Verenigde Naties). Bij de FAO gaat de aandacht vooral uit naar calorieën en "staple foods". De nadruk ligt vrijwel geheel op gewassen als rijst, tarwe en mais, omdat deze het overgrote deel van de energie leveren in ons voedsel (wereldwijd zo'n 35%, maar in veel ontwikkelingslanden meer dan 50%). Dit is uiteraard belangrijk, maar heeft een nadeel: teveel aandacht voor "staple foods" gaat ten koste van de variatie in ons voedsel. Mensen kunnen niet enkel leven van calorieën. We hebben ook "micronutriënten" nodig, vitaminen en mineralen die vooral te vinden zijn in groenten, fruit en dierlijke producten (of goede vleesvervangers zoals noten). Deze micronutriënten zou je op zich prima kunnen halen uit kleinschalige productie van groenten en fruit en dierlijke eiwitten, in steden of daarbuiten. Maar daarmee voed je nog niet de wereldbevolking. Het overgrote deel van ons voedsel blijft bestaan uit granen, wereldwijd zo'n 2534 miljoen ton in 2015 (gemiddeld ongeveer een kilo per wereldburger per dag).[^foodnutrition] En hoe deze enorme hoeveelheid granen geproduceerd dient te worden komt eigenlijk niet aan bod in The Future of Food. Het is onwaarschijnlijk dat we dat zullen redden met kleinschalige productie in gemengde bedrijven en steden. 


Het tweede probleem is het feit dat energiegebruik compleet genegeerd lijkt te worden. Bart Kuppens van Unilever Benelux stelt dat de wereld hoe dan ook een probleem gaat krijgen met water en met voedsel, dat regionale tekorten zullen leiden tot toenemende spanningsvelden. Dat is waarschijnlijk het geval, maar de wereld staat voor een minstens zo grote uitdaging op het gebied van energievoorziening. Mondiaal neemt ons energieverbruik nog altijd toe, zowel totaal (gemiddeld ca. 2% per jaar) als per persoon (gemiddeld rond 1% per jaar). Een land als China opent iedere 1 á 2 weken een nieuwe kolencentrale. De gemiddelde wereldburger gebruikt momenteel rond de 60 kWh primaire energie per dag, en in Westerse landen als Nederland is dat makkelijk drie keer zo veel.[^energiegebruik]
Tegelijkertijd is te verwachten dat de kosten voor onze energievoorziening de komende decennia flink toe zullen nemen. Toegegeven, de prijzen van olie en gas zijn wegens overproductie en de economische crisis momenteel lager dan vóór 2008. Maar dit is vermoedelijk slechts een tijdelijk effect, en het heeft nauwelijks invloed gehad op de almaar stijgende prijzen van elektriciteit.[^energiekosten]
Het is niet zo dat fossiele brandstoffen snel op zullen zijn, maar ze zullen ook zeker niet toenemen, en het wordt steeds duurder om ze uit de grond te halen. Hernieuwbare energie wordt langzaam goedkoper, maar grootschalige toepassing van bronnen als zon en wind staat nog voor enorme technische en sociale uitdagingen.

Zelfs als we het voor elkaar zouden krijgen om vrijwel al ons energieverbruik te betrekken uit zon en wind, dan is het onwaarschijnlijk dat steden zelfvoorzienend kunnen zijn in hun energieverbruik. Het directe energiegebruik van een stedelijke bebouwde omgeving is rond de 10-20 W/m². Afhankelijk van locatie en seizoen ontvangen de meeste steden gemiddeld ergens tussen de 20 en 300 W/m² aan zonlicht, maar hiervan kan slechts een klein deel gebruikt worden. Een installatie met zonnepanelen in Duitsland levert gemiddeld rond de 5 W/m² aan elektriciteit. Dit zou nét voldoende kunnen zijn voor een modern energiezuinig kantoorgebouw met één verdieping. Maar het energieverbruik van een ouder hoogbouw-kantoorcomplex kan oplopen tot meer dan 6000 W/m². Dat zou betekenen dat er meer dan 1000 m² PV-zonnepanelen nodig kunnen zijn om te voorzien in het verbruik van een vierkante meter kantoorgebouw. En dat is exclusief de energie die nodig is om het gebouw neer te zetten en om onze consumptieartikelen te produceren, waaronder het voedsel dat we eten.[^urbanenergy]

Het verbouwen van voedsel is na de tweede wereldoorlog flink efficiënter geworden, in ieder geval als je kijkt naar menselijke arbeid en het gebruik van landbouwgrond. Maar dit is ten koste gegaan van het energieverbruik: De moderne akkerbouw is energie-intensief, met name door het gebruik van kunstmest, pesticiden en grote landbouwmachines. Ook het transport van landbouwproducten vergt energie, al maken "voedselkilometers" voor de meeste producten slechts 10-15% uit van het energieverbruik.[^foodmiles]

Het verbouwen van hydrocultuur-gewassen in broeikassen of onder LED-verlichting is in zekere zin efficiënter dan akkerbouw, in ieder geval wat betreft oppervlakte, watergebruik en groeisnelheid. Ook is recycling van afvalstoffen makkelijker, worden er vaak minder pesticiden gebruikt en gaat er minder van opbrengst verloren. De keerzijde van *Controlled Environment Agriculture* is echter dat het duurder is, en dat het energieverbruik doorgaans een stuk hoger is dan bij akkerbouw. Dit komt vooral door het gebruik van lampen, verwarming en ventilatie. Het indrukwekkende [Master-onderzoek van de Delftse student Luuk Graamans](http://repository.tudelft.nl/assets/uuid:f9dd86ce-22a9-4dfe-b66e-ef55230e3856/Luuk_Graamans_1502662_VERTICAL_MSc_graduation_thesis.pdf) laat zien dat zelfs bij inzet van de nieuwste energiezuinige technieken, het energieverbruik ongeveer 220 W bedraagt per m² productieoppervlak, of 40 kWh per kg product. Het totale primaire energiegebruik ligt zelfs nog een stuk hoger, want voor het produceren van 1 kWh elektriciteit is ongeveer 3 kWh fossiele brandstoffen nodig. Bovendien is het produceren van kunstmest en andere grondstoffen hier nog niet meegerekend. Zelfs als we dit indirecte energieverbruik niet meerekenen, en de hele installatie zou draaien op zonne-energie, dan zou er ongeveer 44 m² aan PV-zonnepanelen nodig zijn per m² productieoppervlak (in Noord-Europa). In werkelijkheid is dit nog meer, als we willen dat de productie ook op peil blijft in de winter. Dat is allerminst een efficiënt gebruik van zonlicht en ruimte.

Bij kasbouw is minder energie nodig voor verlichting, omdat de zon hier direct een bijdrage levert. Helaas ligt het energieverbruik voor verwarming doorgaans vrij hoog, met name in de winter, omdat de meeste kassen niet bijzonder goed zijn in het binnenhouden van warmte. Een [onderzoek van Cornell uit 2009](http://www.cornellcea.com/attachments/Energy%20Scoping%20Study%20Final%20Report.pdf) vergeleek hoeveel energie nodig is voor het verbouwen van sla, op het land en in een hydrocultuur-kas in New York. Voor ijsbergsla en baby-spinazie van het land, geïmporteerd over een gemiddelde afstand van ruim 4500 km, was het primaire energieverbruik respectievelijk rond 4.5 en 6 kWh per kg geconsumeerd product (met transport en verliezen meegerekend). Bij lokale kasbouw kon dit oplopen tot 27 en 50 kWh/kg, een factor 6 tot 9 hoger.[^ceaenergy] 

Op zich is het verbouwen van gewassen met hydrocultuur en LED-licht een nuttige oplossing voor bepaalde soorten gewassen. Kwetsbare, slecht houdbare planten uit een warm klimaat moeten anders over lange afstanden getransporteerd worden, met koeling en aanzienlijke verliezen. Het is ook niet voor niets dat Growing Underground in London vooral [diverse soorten sla en kruiden](http://growing-underground.com/our-produce/) produceert. Een voordeel is hierbij dat een bunker 30 meter onder London waarschijnlijk weinig energie benodigt voor verwarming. Maar slablaadjes en Thaise Basilicum blijven luxeproducten, en goedkoop zal het niet zijn. We hebben het hier over een stad waar een woninghuur van 60-90 euro per vierkante meter niet ongebruikelijk is, en waar huurprijzen voor kantoorruimte in het centrum al gauw oplopen tot 1500 euro per m².[^londonrent] De vraag is of het verbouwen van voedsel hier echt een reële optie is. Het wereldvoedselprobleem zul je er in ieder geval niet mee oplossen. Daarvoor is het verstandiger om basisgewassen gewoon buiten te verbouwen. Een [studie uit 2009](http://www.aup.edu.pk/sj_pdf/ENERGY%20AND%20ECONOMIC%20EFFICIENCY%20ANALYSIS%20OF%20RICE.PDF) schatte een energieverbruik van ongeveer 1.5 kWh/kg voor het verbouwen van rijst in China. Dat is bijna 27 keer minder dan voor het verbouwen van sla in een leegstaand kantoorgebouw.

Op dit moment woont iets meer dan de helft van de wereldbevolking in stedelijke gebieden, en de voorspelling is dat dit tegen de 80% zal zijn rond 2050. Ik denk echter dat hier de verkeerde conclusies aan verbonden worden. Als het grootste deel van de mensheid in steden woont, moeten we dan onze voedselproductie ook verplaatsen naar de stad? Ik denk niet dat dat mogelijk is, althans niet op significante schaal. Het succes van de intensieve landbouw vanaf de jaren '60 is deels verantwoordelijk voor de snelle verstedelijking. Voedsel is zo goedkoop geworden dat we ons een hoop transport en verspilling kunnen veroorloven. Bovendien brengt een boerenbestaan tegenwoordig weinig geld op, tenzij je het heel grootschalig aanpakt. In agrarische gebieden is weinig werk, dus trekken veel mensen naar de stad. De stedelingen zijn echter ook de eersten die het zullen merken als er problemen zijn met de voedselproductie. De prijs van voedsel is nu op haar laagste punt in ruim zes jaar. Maar als de prijzen van voedsel weer sterk zouden stijgen, dan is het niet ondenkbaar dat de trend van verstedelijking stopt, en dat veel mensen wellicht weer terug trekken naar het platteland.

Overigens ben ik van mening dat urban agriculture, het verbouwen van voedsel in de stad, wel degelijk heel zinvol is. Niet als serieuze optie voor grootschalige voedselproductie, maar wel als een broodnodige vorm van educatie over de herkomst van eten. Net als [Carolyn Steel](https://www.ted.com/talks/carolyn_steel_how_food_shapes_our_cities), Stephen Ritz, Nir Halfon, auteur [Michael Pollan](http://michaelpollan.com/) en vele anderen, ben ik van mening dat het belangrijk is om de verbinding te herstellen tussen consument en voedselproductie. Op zich is het wel waar dat er nu meer mensen geïnteresseerd zijn in voedsel dan 20 jaar geleden. Er is een aardige markt ontstaan voor biologische producten uit de regio, inclusief bakjes sla die 30 m onder de grond zijn verbouwd. Als je de Marqt binnenstapt dan is het niet moeilijk om mensen te vinden die belang hechten aan de herkomst van hun voedsel, en bereid (en in staat) zijn om daar extra voor te betalen. Maar stap een supermarkt binnen in een achterstandswijk of een willekeurige provinciestad, en het is meestal een ander verhaal. Het overgrote deel van de consumenten is nog steeds vooral geïnteresseerd in de prijs van hun voedsel. Bovendien, onderzoek in [Engeland](http://www.independent.co.uk/life-style/food-and-drink/news/lack-of-food-knowledge-shocking-says-survey-7850665.html) en [Frankrijk](http://www.foodlog.nl/artikel/wat-weten-onze-kinderen/) laat zien dat het daar niet best gesteld is met de kennis van met name jongeren over voedsel. Vrij veel mensen blijken niet te weten waar producten als ham, kip-nuggets, boter, yoghurt, chips en zelfs friet of brood van gemaakt zijn, en dat is best zorgelijk. Het is prachtig dat een groeiend aandeel "bewuste consumenten" momenteel zorgt voor de meeste verandering bij voedselproducenten. Maar wat we nodig hebben is structurele verandering. Het risico is natuurlijk dat "bewust consumeren" een modeverschijnsel is, dat zomaar weer voorbij kan zijn als de voedselprijzen ineens zouden stijgen. Ik denk dat een werkelijk bewustzijn van voedselproductie hier wellicht enige bescherming biedt. Daarnaast is het belangrijk dat overheden en producenten ook *onafhankelijk* van consumenten maatregelen nemen om een duurzame voedselproductie op lange termijn zeker te stellen. Dat gebeurt al in zekere mate, getuige bijvoorbeeld het [beleid van Unilever](https://www.unilever.com/sustainable-living/transformational-change/mainstreaming-sustainable-agriculture/). Maar het mag allemaal best wat breder en sneller. 

De oplossingen aangedragen in The Future of Food zullen vast en zeker een rol gaan spelen in de toekomst van ons eten. Het is goed dat meer mensen hun eigen eten gaan verbouwen, zodat ze weten waar het vandaan komt en hoeveel moeite het kost om het te maken. Het is goed dat bepaalde kwetsbare gewassen verbouwd worden in een gecontroleerde omgeving, in plaats van duizenden kilometers verderop met enorme hoeveelheden pesticiden en kostbaar grondwater. Het is een prima idee om duurzame, extensieve landbouw, veeteelt en aquacultuur te bedrijven in overwegend natuurlijke gebieden, in harmonie met het ecosysteem. Dit geeft een dubbel voordeel: minder schade aan de lokale biodiversiteit, en beter gebruik van de "diensten" die het ecosysteem biedt. Voor de stabiliteit en duurzaamheid van onze voedselproductie is het bovendien belangrijk dat het aantal industriële monoculturen op termijn afneemt, en dat er meer kleine, gemengde bedrijven komen. Zo krijgen ziektes minder kansen, zijn minder pesticiden nodig en neemt de biodiversiteit toe. En, *last but not least*, vlees produceren zonder dieren lijkt me een uitstekend idee. Kwalitatief en qua smaak is het vast niet slechter dan de "plofkip" en andere producten uit de huidige industriële veehouderij. En als we zouden stoppen met het eten van dieren die worden gevoed met 35% van de wereldproductie van graan (en bijna tweederde van ons landbouwoppervlak in beslag nemen), dan zijn we al een aardig eind richting een oplossing van het voedselprobleem.

Natuurlijk, hetzelfde effect kun je als consument ook bereiken door minder en beter vlees te eten. Interessant genoeg komt deze optie niet aan bod in de film. Er wordt simpelweg gesteld dat we "carnivoren" zijn, en dat we daarom onze landbouwgrond hard nodig zullen hebben voor vleesproductie. The Future of Food lijkt vooral gemaakt door en voor relatief rijke consumenten in Westerse steden, die een maximale keuzevrijheid willen behouden in hun voedsel. De meeste bevolkingsgroei zal de komende decennia echter plaatsvinden in Afrika, Zuidwest-Azië en Latijns-Amerika. Online eten bestellen speelt hier vooralsnog een marginale rol, en de mogelijkheden voor high-tech *Controlled Environment Agriculture* zijn waarschijnlijk tamelijk beperkt. Maar ook verdere intensivering van de reguliere landbouw is hier een slecht idee, aangezien watertekorten en bodemdegradatie in veel van deze gebieden nu al problematisch zijn.

Wat voor oplossingen kunnen we hier dan wel toepassen? Zoals gezegd zou het helpen als we zouden stoppen met een aanzienlijk deel van ons voedsel te voeren aan dieren, enkel om de prijs van vlees omlaag te brengen. Vlees mag best weer eens wat duurder worden. Daarnaast valt er volgens mij veel te winnen als we de opbrengst van kleinschalige landbouw kunnen verbeteren, met name in ontwikkelingslanden. Niet met nóg meer kunstmest, pesticiden en irrigatie — de grenzen van deze "groene revolutie" zijn al lang bereikt, en in veel gebieden overschreden. Ook een grootschalige inzet van genetisch gemodificeerde gewassen is onverstandig. De resulterende verdere afname in genetische diversiteit kan rampzalige gevolgen hebben voor onze voedselzekerheid. Een wereldwijde infectieziekte zou in dat geval de [aardappelcrisis van 1845](https://nl.wikipedia.org/wiki/Internationale_Aardappelcrisis) doen verbleken als een gezellige picknick. (Bij deze "potato famine" stierven meer dan 1 miljoen Ieren en enkele honderdduizenden andere Europeanen van de honger, nadat een schimmelinfectie de aardappeloogst had gedecimeerd.)

De oplossing ligt mijns inziens niet zozeer in meer technologie, maar vooral in beter en slimmer gebruik van natuurlijke systemen en processen. Bijvoorbeeld het planten van gewassen die insecteneters aantrekken. Of het bestrijden van erosie, uitdroging en onkruid door bodembedekking. Of het slim afwisselen van gewassen, dusdanig dat ze elkaar beschermen tegen vraat en zon. Dergelijke, [agro-ecologische](https://en.wikipedia.org/wiki/Agroecology) landbouwtechnieken zijn wellicht niet erg high-tech of hip, maar ze werken wel, en ze worden al met succes gebruikt door een [toenemend aantal kleine boeren](http://viacampesina.org/en/index.php/main-issues-mainmenu-27/sustainable-peasants-agriculture-mainmenu-42). Voor de boeren is het aantrekkelijk, want toepassing en verfijning van de juiste technieken kan de opbrengst verhogen en de bodemkwaliteit verbeteren. Dit vergt bovendien weinig investering in apparatuur, pesticiden en kunstmest. Hoewel de industriële landbouwtechnieken van de groene revolutie extreem succesvol zijn gebleken de laatste halve eeuw, blijken ze ook problematisch qua duurzaamheid en sociaal-economische effecten. Bovendien wordt het meeste voedsel wereldwijd nog steeds geproduceerd door kleine, relatief arme boeren in landelijke gebieden. Het is verstandig om dat niet te vergeten, zeker niet in een discussie over de toekomst van ons voedsel.


Interesse in meer artikelen? Volg ons [op Facebook](https://www.facebook.com/duurzaamheidsweb), of via de [Atom-feed](/feeds/all.atom.xml).



[^foodnutrition]:
*Bij de FAO gaat de aandacht vooral uit naar calorieën en "staple foods". De nadruk ligt vrijwel geheel op gewassen als rijst, tarwe en mais, omdat deze het overgrote deel van de energie leveren in ons voedsel (wereldwijd zo'n 35%, maar in veel ontwikkelingslanden meer dan 50%). [...] Het overgrote deel van ons voedsel blijft bestaan uit granen, wereldwijd zo'n 2534 miljoen ton in 2015 (gemiddeld ongeveer een kilo per wereldburger per dag).*   
Een schatting van de graanproductie wordt gegeven in de [FAO Food Outlook](http://www.fao.org/GIEWS/english/fo). Allerlei aanvullende statistieken voeding en voedselproductie zijn te vinden in het FAO-zakboekje [Food and Nutrition in Numbers 2014](http://www.fao.org/publications/card/en/c/9f31999d-be2d-4f20-a645-a849dd84a03e) en in de database [FAOstat](http://faostat3.fao.org/browse/Q/*/E). Hierin vinden we onder meer dat... 

	- Hoogste populatiegroei in Midden Oosten en Afrika? >50% van bevolking leeft daar in rurale gebieden
	- Hoogste voedselprijzen (tov. inkomen) in Afrika, meeste ondervoeding in Azie (absoluut) en Afrika (percentueel)
	- Most of the food consumed worldwide is grown locally.  
	- In 1961 the average global calorie availability was as low as 2 193 kcal/cap/day; by 2011, it had reached 2 868 kcal/cap/day, and was centered more around a narrow base of staple grains as well as meat and dairy products.
	- Wereldwijd % van DES (dietary energy supply) in 2009-11: dierlijke producten ±30%, granen ±40%, knollen/wortels <10%, suiker <10%.
	- Laagste DES in Afrikaanse landen + enkele Latijns-Amerikaanse en Aziatische landen (vooral conflict- en rampgebieden en Noord-Korea)
	- Granen leveren wereldwijd ca 1000-1500 kcal/pers/dag, knollen en wortels < 150 (maar >300 in veel afrikaanse landen en in Peru). Suiker ca. 200 wereldwijd, maar ±400 in westerse landen. Groenten ca. 200, maar in sommige landen <50 (vooral Afrika). Vlees wereldwijd iets meer dan 200, maar in westerse landen >350 (in een aantal landen 400-500, maar in veel ontwikkelingslanden minder dan 60, en in India en Bangladesh minder dan 20). In NL draagt melk meer dan 450 bij. 
	- Watergebruik pp is het hoogste in Turkmenistan, Irak, Uzbekistan, en in veel landen wordt >90% van water gebruikt voor landbouw.
	- ca. 40 Mha is biologische landbouw (2011). Samoa is het enige land met overwegend biologische landbouw, Australie en Argentinie hebben het grootste oppervlak, gevolgd door de VS en China.
	- ca 11% van wereldbevolking is ondervoed (805 miljoen mensen).
	- wereld p 55: 3362.5M van 7 243.7M ruraal, gemiddeld 2 881 kcal/pers/dag, 35% granen, 17% suiker, 17% vlees, 3% fruit, 1.5% groente, 10% alcoholische dranken
	- in ontwikkelingslanden: 3092.2M van 5978.5M ruraal, 2 769, 36%, 18%, 18%, etc. 9% olie en vet, 8% melk
	- Afrika: 51% granen, 14% wortels en knollen, 4% fruit, 4% vlees, 3% melk
	- Azie: 53% granen, 4% groenten, 8% vlees, 3% melk
	- in ontwikkelde landen: 270.2M van 1265.2M ruraal, 3 399, 28%, 12%, 11%, 3%, 2%, 5%, en 19% olie en vet, 9% melk
	- NL (p.172): 2.6M van 16.8M ruraal, 3 169 kcal/cap/day, 20% granen, 14% suiker, 12% vlees, 15% olie en vet, 15% melk, 5% wortels en knollen, 3% groenten, 5% fruit, 5% alcohol
	
	- http://www.fao.org/worldfoodsituation/csdb/en/
	- http://faostat.fao.org/site/339/default.aspx (Top-8 in 2012: suikerriet (1842266 Gt), mais (872792 Gt), rijst (738188 Gt), tarwe (671497 Gt), melk (625754 Gt), aardappels (365365 Gt), verse groente (269852 Gt), suikerbiet (269825 Gt))


[^energiegebruik]:
*Mondiaal neemt ons energieverbruik nog altijd toe, zowel totaal (gemiddeld ca. 2% per jaar) als per persoon (gemiddeld rond 1% per jaar). Een land als China opent iedere 1 á 2 weken een nieuwe kolencentrale. De gemiddelde wereldburger gebruikt momenteel rond de 60 kWh primaire energie per dag, en in Westerse landen als Nederland is dat makkelijk drie keer zo veel.*   

	- "Een land als China opent iedere 1 á 2 weken een nieuwe kolencentrale."
		- http://www.factcheck.org/2014/11/checking-inhofes-energy-statistics-on-china/
		- http://instituteforenergyresearch.org/analysis/as-u-s-shutters-coal-plants-china-and-japan-are-building-them/ (IER is anti-energiebeled en pro-vrije-markt)
		- http://www.businessspectator.com.au/article/2015/8/12/energy-markets/how-china-adding-one-idle-coal-plant-every-week (Greenpeace is het tegenovergestelde)
		- http://energydesk.greenpeace.org/2015/02/23/comment-new-coal-power-plants-china-carbon-bubble-waiting-burst/
	- Groei energieverbruik varieert tussen ca. -1% en +6% per jaar:
		- http://www.eia.gov/cfapps/ipdbproject/IEDIndex3.cfm?tid=44&pid=44&aid=2
		- https://yearbook.enerdata.net/
		- http://www.indexmundi.com/energy.aspx?product=total-primary-energy&graph=consumption-growth-rate
		- totaal iets meer dan 2% per jaar sinds 2000
		- per persoon gemiddeld +1.3% per jaar, tussen 2000 en 2011 (EIA)
		- van ca. 52 kWh/dag naar iets meer dan 60 kWh/dag nu
		- http://www.bp.com/en/global/corporate/energy-economics/statistical-review-of-world-energy/2014-in-review.html
			- Global primary energy consumption increased by just 0.9% in 2014, a marked deceleration over 2013 (+2.0%) and well below the 10-year average of 2.1%. 
		- http://www.bp.com/en/global/corporate/energy-economics/statistical-review-of-world-energy.html
		- Current World Population 7376125000
			- 2014 (midyear): 7,178,722,893
			- 2004: 6,395,699,509
		- 1 Mtoe = 11630000000 kWh
		- 12928.4 Mtoe = 1.50357292E+14 kWh primary energy consumption in 2014 (BP estimate)
		- 10556.6 Mtoe = 1.22773258E+14 kWh in 2004
		- 1.50357292E+14 / 7178722893 = 20945 kWh/person = 57.3 kWh/person/day in 2014
		- 1.22773258E+14 / 6395699509 = 19196 = 52.6 kWh/person/day in 2004
		- 0.91% growth per year, on average
	- EIA estimate for 2004: 55.3450572604


[^energiekosten]:
	- http://www.eia.gov/totalenergy/data/monthly/#prices
	- http://ec.europa.eu/eurostat/statistics-explained/index.php/Energy_price_statistics
	- https://data.oecd.org/energy/crude-oil-import-prices.htm#indicator-chart
	- https://www.destatis.de/DE/Publikationen/Thematisch/Preise/Energiepreise/EnergyPriceTrendsPDF_5619002.pdf?__blob=publicationFile
	- "dips" in oil and gas prices 2008-2009, and after 2012
but electricity retail prices just keep increasing, in US and Europe
	- in NL: http://atriensis.nl/nieuws/actueel/538/nev_2015_energierekening_gaat_weer_stijgen



[^urbanenergy]:
	- https://books.google.nl/books?id=eQe6vZ3R51YC&lpg=PA96&ots=ntddwzJGsH&dq=energy%20W%2Fm²%20cities&pg=PA96#v=onepage&q&f=false
	- Direct energy use of Tokyo Metropolitan area is ±0.8EJ, London ±0.6EJ, New York City ±0.8EJ
	- Energy-demand densities may be over 200 W/m² in some areas of Tokyo and London
	- Average: 28.5 W/m² for central Tokyo, 27.4 W/m² for Inner London, 13 W/m² for greater London (Dhakal et al 2003, UKDECC 2010)
	- Solar influx: 157 W/m² in Tokyo, 109 W/m² in London
	- If all solar radiation could be converted to electricity w/20% eff: 31 W/m² and 22 W/m², but would require covering all surfaces of the city with solar panels, and installing interseasonal storage!
	- [Smil, Power Density](https://books.google.nl/books?id=Mj87CQAAQBAJ&lpg=PA165&ots=IU5viKbjL4&pg=PA173)
		- power density estimated at 10-21 W/m² in urban areas
decreasing trend, modern energy-efficient house (single-storey) requires ±10 W/m²
		- modern multi-storey offices can be under 50 W/m², and as low as 6 W/m² floor area, but modern high-rise buildings can use over 6kW/m²
	- http://www.theenergycollective.com/robertwilson190/257481/why-power-density-matters
		- solar PV in N-Europe ±5 W/m²
	- http://www.pveducation.org/pvcdrom/properties-of-sunlight/average-solar-radiation
		- zonlicht op aardoppervlak tot 30 kWh/dag/m², maar in N-Europa tussen ca. 0.5 en 6 kWh/dag/m², en voor steden zelden hoger dan 8 kWh/m²/dag
		- dat is een daggemiddelde tot 1250 W/m², N-Europa tussen ca. 21 en 250 kWh/dag, in steden zelden hoger dan 300 W/m²
	- binnenstad tegen de 30 W/m², stedelijke omgeving 10-20 W/m², dus 2-6 m² zonnepanelen nodig per m² stedelijk gebied (in N-Europa). 
	- kantoor 6-6000+ W/m², dus 1-1000 m² zonnepanelen nodig per m² kantoorgebouw. 
	- zon max. 200-250 W/m², zon-PV ±5 W/m², CEA-kasbouw en LED-CEA ca. 220-260 W/m² productieoppervlak, ongeveer gelijk aan gemiddelde zonne-energie-dichtheid. Ruimtegebruik niet erg efficient bij hernieuwbare energie: ongeveer 44 m² zonnepanelen nodig per m² productieoppervlak. 
	- In werkelijkheid meer, want moet energie ofwel opslaan, of compenseren voor winter.


[^foodmiles]:
	- Food miles: 10-15% van energieverbruik
	- https://attra.ncat.org/attra-pub/viewhtml.php?id=281
	- http://www.worldwatch.org/node/6064



[^ceaenergy]:
	- http://www.cornellcea.com/research/energy/index.html
		- CEA hydroponic greenhouse (1999-2002), 6400 sq. ft. of growing area, 31,4135 kWh/year for lighting, 515,544 kWh/year total, 28568 therms gas average per year.
		- 595 m², 860 kW/h per dag voor licht, 1.45 kWh/m²/dag, 60W/m² (secundaire energie!)
		- 837045.57 kWh gas + electricity = 1352590 kWh per year total, or 2273 kwh/year/m², or 6.22 kWh/day/m², or 0.26 kW/m², or 259 W/m² + sunlight
	- https://cuaes.cals.cornell.edu/sustainability/greenhouses/energy-use
	- http://www.ceacapitalholdings.com/education/sub-page/
	- http://www.cornellcea.com/attachments/Energy%20Scoping%20Study%20Final%20Report.pdf
		- Vergelijking ijsbergsla, spinazie, aardbeien, tomaten en appels, veld en CEA in NY vs. import
		- Productie-energie (veld) buiten NY (MJ/kg): 3, 9, 4, 11, 5
		- in NY: 5, 9, 2, 7, 5
		- Vervoer buiten NY: 10, 11, 11, 8, 9
		- in NY: 0.4
		- import is uit Mexico, Canada, Israel, Spanje, Chili, NL (tomaten) en NZ
		- energie is primaire energie per kg. geconsumeerd, dus incl. verliezen van zowel voedsel als energieconversie
		- Baby-Spinazie 179 MJ/kg in CEA-kasbouw vs. 21 in veld (p. 197-201) (50 kWh/kg vs. 6 kWh/kg, een factor 8.5)
		- IJsbersla 97.4 MJ/kg versus 16.2 MJ/kg (27 kWh/kg vs. 4.5, een factor 6)
	- [VERTICAL – The re-development of vacant urban structures into viable food production centres utilising agricultural production techniques, 17 April 2015, Luuk J. A. Graamans, MSc-thesis Delft](http://repository.tudelft.nl/assets/uuid:f9dd86ce-22a9-4dfe-b66e-ef55230e3856/Luuk_Graamans_1502662_VERTICAL_MSc_graduation_thesis.pdf)
		- Het verbouwen van sla in leegstaande gebouwen. ch 10, p.161
		- In Hong Kong, the total production amounts to 10,654 metric ton (fresh weight) and 535 metric ton (dry weight) of lettuce at an energy expenditure of approximately 428 GWh per year. The design contains 222,075 m² of production surface on a footprint of 2180 m².
			- 1.927276821 MWh/year/m² prod., or 5.28 kWh/day/m², or 0.22 kW/m² prod.
		- In Delft, the total production amounts to 1437 metric ton (fresh weight) and 72 metric ton (dry weight) at an energy expenditure of approximately 57 GWh. The design contains 29,971 m² of production surface on a footprint of 902 m².
			- 6.6 kg per m² per jaar
			- 1901.838 kWh/year/m² prod = 5.21 kWh/day/m² = 0.22 kW/m² prod. = 220 W/m²
			- of ca 10x zoveel per m² grondoppervlak
		- secundaire energie, dus ca 3x zoveel primaire energie (efficientie primair->elektra is ca. 32%), plus post-production loss
		- ca. 40 kWh/kg in beide gevallen, dus 120 kWh/kg primair in het geval van fossiele energie, of 8 m² zonnepanelen per kg product
	- [Khan, M.A., S. Khan and S. Mushtaq. 2009. Energy and economic efficiency analysis of rice and cotton production in China. Sarhad J. Agric. 25(2): 291-300.](http://www.aup.edu.pk/sj_pdf/ENERGY%20AND%20ECONOMIC%20EFFICIENCY%20ANALYSIS%20OF%20RICE.PDF)
		- Voorbeeld voor rijst in China ±1.5 kWh/kg, waarvan 2/3 voor kunstmest
	- Vergelijk met sla in NY: 4-6 kWh/kg geconsumeerd product, primaire energie incl. verliezen en transport (p. 207) 
		- Energy data, in MJ/kg for production and transport of crops imported to New York (of quantity eaten) are as follows:
			- Crop 		Imported	Local 	Ratio, Imported to Local
			- Head lettuce 	24 		7.3 	3.3
			- Fresh tomato 	35 		9.8 	3.6
			- Fresh spinach 	48 		12.6 	3.8
			- Fresh strawberry 23 		3.2 	7.2
			- Fresh apple 	23 		7.2 	3.2
		- Transportation energy alone, for imported crops, in MJ/kg eaten, ranges from 14 for apples to 27 for fresh spinach. Transportation energy exceeds production energy for imports.


[^londonrent]:
	- http://www.mirror.co.uk/news/uk-news/house-prices-12k-now-buy-5931726
		- huizenprijs prijs per vierkante meter in sommige delen van London 6000-12000 GBP/m², ca. 8340-16172 EUR/m²
	- http://www.globalpropertyguide.com/Europe/United-Kingdom/Rental-Yields
		- huur tot 44-63.58 GBP/m² voor huizen (2014), 61-89 euro
	- http://www.findalondonoffice.co.uk/toolbox/rental-guide/
		- 68-150 GBP/ft2 voor kantoren, 95-197 EUR / 0.092903 m² = 1022-2120 EUR/m²
		- In Midtown, 1000ft2 of decent quality space occupied by say 12 people, will cost almost £100k per annum.
		- 92.9 m² is 138997 EUR, bijna 1500 EURO/m²
	- http://www.statista.com/statistics/323023/prime-office-rental-costs-in-london-uk-by-area/
		- 650-1432 EUR/m² voor kantoren in 2014, afhankelijk van locatie

